{
  "title": "مرحبا",
  "content": "خَلَعَ الدُّكْتُورُ رَأْفَتُ النَّظَّارَةَ وَهُو فِي أَشَدِّ الدَّهْشَةِ، يَرَى شَخْصًا بِرُدُودٍ بَشَرِيَّةٍ مُتْقَنَةٍ، وَبِصَوْتٍ مُطَابِقٍ لِصَوْتِ كَرِيْم، كَمَا أَنَّهُ يُمَارِسُ أَلْعَابَ الشَّبَابِ كَأَيِّ شَابٍّ يُحِبُّ أَنْ يَنْفَرِدَ بِهَاتِفِهِ، حَتَّى مَعَ وُجُودِ الأَغْرَابِ. أَعْطَى الدُّكْتُورُ رَأْفَتُ النَّظَّارَةَ وَالسَّمَّاعَاتِ إِلَى مَرْيَم الَّتِي بِدَوْرِهَا لَمْ تُطْفِأْهَا وَتَرَكَتْهَا بِجَانِبِهِم عَلَى الطَّاوِلَةِ.\n\nعلّق الدكتور رأفت قائلًا: دي الحكاية أكبر من مجرد مرايا مسحورة، حقك تقعدي معاها كتير يا مدام مريم، فعلًا القعدة ممتعة مع الشخصيات اللي بنفقدها لو أتيح لنا ده، زي فرحنا بالحلم بالظبط، لما نشوف واحد من الشخصيات اللي فقدناها في الحلم بنبقى صاحيين فرحنين، فما بالك بالحلم الحقيقي؟! مطّ الدكتور شفتيه وحرّك كتفيه متعجبًا، ثم ارتشف من القهوة وقال: لكن يا مدام مريم مش شايفة إن النضار تعتبر مسكنات مريحة بفاعلية جامدة لكن بمجرد خلعها وانتهاء الأثر يرجع الوجع زي ما كان؟ أنا مقدّر قوة الفقد، خاصة لشاب في بداية عمره ووحيد، لكن معتقدش إن النضارة دواء لكده.\n\nعلى الرابط التالي\n\nhttps://www.facebook.com/RassdNewsN\n\n-\tبالظبط زي ما حضرتك قولت يا دكتور هي مسكّن، بيريّح أعصابي ويقربني من ابني.\n\n-\tبس مع مرور الوقت هتلاقي إن المسكنات مش هيبقى لها أي فاعلية، بل إنّها هتضر حالتك، ومش بعيد يحصل تأثير على علاقتك مع اللي حوليكي، خاصة إنّي بسمع إنّك مش بتخرجي كتير، وإنّك عزلتي نفسك كتير عن العيلة.",
  "images": [
    "https://c.top4top.io/p_34871v1sd1.png"
  ]
}
